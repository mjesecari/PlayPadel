# OPIS PROJEKTNOG ZADATKA
Padel polako postaje jedan od najpopularnijih sportova na globalnoj razini, kako i za rekreativce, tako i za profesionalce. Budući da raste broj terena i igrača, javlja se potreba za sustavom koji omogućava jednostavniju i efikasniju rezervaciju termina za ovaj sport.  Ideja naše PlayPadel web-aplikacije je omogućiti  korisnicima Padel terena lakšu i bržu rezervaciju termina i turnira koje objavljuje više vlasnika terena na jednom mjestu. 

PlayPadel je moguće koristiti kao igrač ili vlasnik terena. Igrači mogu pregledavati terene i turnire, rezervirati termine za terene, prijavljivati se na turnire te postavljati vlastite komentare i slike. Vlasnici terena oglašavaju svoje terene i turnire, te u sklopu aplikacije imaju vlastitu stranicu što im omogućava da ne moraju samostalno kreirati vlastitu web stranicu i sustav za rezervaciju već to naša aplikacija radi za njih. 

Kada pristupaju web-aplikaciji korisnici se moraju prijaviti, odnosno registrirati u sustav. To čine pomoću svoje e-mail adrese i lozinke. Jednom prijavljeni korisnik unutar web-aplikacije može mijenjati svoje korisničke podatke. Kada se korisnik prvi put registrira u sustav mora označiti želi li se registrirati kao Vlasnik terena ili kao Igrač. Igrači našu aplikaciju koriste potpuno besplatno, dok se vlasnici terena obvezuju na plaćanje godišnje članarine. 
Igrač, prijavljen u PlayPadel web-aplikaciji, ima nekoliko mogućnosti korištenja. Može uređivati osobne podatke, pregledavati sve oglašene terene i turnire. Kada igrač pregledava pojedini teren može vidjeti sve dostupne informacije o njemu poput naziva, tipa i fotografije, a može se odlučiti isti i rezervirati. Tada mu se otvara pristupačno sučelje u kojem su uz pomoć Google kalendara prikazani svi dostupni termini tog terena. Jednom kada igrač rezervira termin, mora ga platiti. To je moguće učiniti odmah online plaćanjem putem PayPala ili kreditne/debitne kartice ili gotovinom, uživo u vrijeme termina. U slučaju da igrač želi otkazati rezervaciju, može to učiniti do 24h prije samog termina. Ako igrača pak zanimaju turniri, njih može pretražiti pomoću cijene kotizacije, razine igrača i iznosa nagrade. Igrač se može prijaviti na svaki otvoreni turnir, ali mora čekati da vlasnik terena odobri njegovu prijavu. Također, igrač vidi sve turnire u kojima je sudjelovao te na njih može postavljati komentare i fotografije. Igrač se može pretplatiti na obavijesti o turniru, kako bi dobivao informacije o novim turnirima ili promjenama.

Vlasnik terena također može uređivati osobne podatke, ali i uređivati podatke o svojim terenima i turnirima. Kada vlasnik objavljuje novi teren, mora unijeti podatke kao što su naziv, tip i fotografija (kasnije može mijenjati te podatke). Također kada objavljuje novi turnir mora unijeti podatke o turniru, naziv, lokaciju, datum, cijenu kotizacije, nagrade i opis. Informacije o turniru može uređivati i mijenjati, kao i postavljati fotografije. Osim toga za svaki turnir koji je otvoren (nije završen) vidi popis igrača koji su se na taj turnir prijavili, vlasnik tada može prihvatiti ili odbiti igrače. Ako je turnir završen, vlasnik tada može postaviti rezultate. Vlasnici terena plaćaju godišnju članarinu, to mogu učiniti online putem kartice ili PayPala.

U sustavu postoje administratori koji mogu upravljati drugim korisnicima (dodavati, brisati korisnike) i mijenjati tuđe korisničke podatke. Administrator, osim toga, postavlja i cijenu godišnje članarine za vlasnike terena.

# CILJ PROJEKTNOG ZADATKA
Osnovni cilj ovog zadatka je olakšati komunikaciju između igrača i vlasnika terena pri rezervaciji termina. Ideja je napraviti pristupačna sučelja za obje vrste korisnika kako bi igrači jednostavnije rezervirali željeni termin ili se lakše i brže prijavili na turnir, a vlasnici terena bi mogli jednostavnije upravljati svojim terminima koje oglašavaju te koristiti platformu za promociju vlastitih terena i turnira. Korisnici bi također mogli pratiti svoje aktivnosti, igrači vide svoje rezervacije, prijavljene turnire i turnire na kojima su sudjelovali dok vlasnici terena vide sve svoje rezervacije, terene, turnire te igrače prijavljene na turnire.

PlayPadel web-aplikacije pruža korisnicima iskustvo rezervacije termina i organizacije svojih aktivnosti na brz i efikasan način. S druge strane pruža vlasnicima terena mogućnost oglašavanja i promocije svojih terena bez potrebe za izradom vlastite web-stranice i vlastitog sustava za rezervaciju termina.

# PROBLEMATIKA PROJEKTNOG ZADATKA
Danas je najrasprostranjeniji način rezervacije termina sportskih dvorana, pa tako i padel terena, telefonski poziv ili e-mail. Iako ta radnja nije pretjerano komplicirana i ne zahtijeva puno vremena, ovakvim pristupom može se znatno usporiti proces rezervacije pogotovo kada igrač želi usporediti različite termine i lokacije. Stoga bi jednostavnije bilo termine rezervirati putem web-aplikacije koja sadrži sve dostupne termine svih padel klubova prijavljenih u sustav.

Također, nedostaje platforma za objavu turnira i prijavljivanje na iste. Kako igrači ne bi morali trošiti vrijeme na pretraživanje informacija o turnirima na zasebnim web-stranicama različitih padel klubova, ideja Playpadel aplikacije je turnire objediniti na jednom mjestu, tada igrači mogu putem jedne aplikacije primati obavijesti za više turnira te imati popis svih turnira na kojima su sudjelovali.

Trenutačno vlasnici terena moraju sami razvijati sustav za rezervaciju termina, te uključivati različite marketinške strategije u sklopu promicanja svojih terena. PlayPadel aplikacija bi vlasnicima iznimno pomogla u tom smislu, budući da sadrži ugrađeni sustav za rezervaciju te omogućuje vlasnicima oglašavanje terena i turnira.

Postoje potencijalni problemi za razvoj ovakve aplikacije. Jedan on njih je sigurnost korisnika. Korisnik se u sustav prijavljuje uz pomoć OAuth2 prijave. Osim što takva prijava omogućava korisniku lakšu prijavu, smatra se dosta sigurnom jer korisnik ne dijeli lozinku izravno s aplikacijom što smanjuje rizik neovlaštenog pristupa korisnički podacima. Još jedan sigurnosni problem je plaćanje unutar aplikacije, za to aplikacija koristi vanjski servis PayPal koji se smatra jednim od sigurnijih načina plaćanja putem interneta.

# POSTOJEĆA SLIČNA RJEŠENJA

Postoji mnogo različitih rješenja za aplikacije koje služe za rezervacije termina. Jedna od najkorištenijih aplikaciji tog tipa je Playtomic, aplikacija za rezervaciju i oglašavanje termina za sportove kao što su tenis, padel, squash, nogomet, futsal itd. Ova platforma obuhvaća terene i termine za dvorane iz cijeloga svijeta. Moguće je prijaviti se kao igrač ili vlasnik terena. Igračima se nakon prijave otvara pristupačno sučelje:

![image](https://github.com/user-attachments/assets/46b33e74-c0d9-4874-974b-4108ec37656e)
* SLIKA 1 : prikaz početne stranice za igrača u Playtomic aplikaciji

U prvom planu je izbornik za pretraživanje termina po filterima lokacija, sport, dan i vrijeme. Nakon toga korisnik dobiva popis svih dostupnih terena u tom terminu. Igrač može rezervirati neki od ponuđenih termina te isti može platiti direktno putem aplikacije.

Playtomic omogućuje prijavu i kao vlasnik dvorane s terenima. Vlasnik može vidjeti podatke o svojim rezervacijama, statistiku i analizu rezervacija, organizirati turnire itd. Vlasnik ima pristup rasporedu koji mu se prikazuje pomoću kalendara.

![image](https://github.com/user-attachments/assets/b978ba5a-d7e9-4117-bcc9-acb5f96be75d)
* SLIKA 2 :  prikaz sučelja za vlasnike terena u Playtomic aplikaciji

![image](https://github.com/user-attachments/assets/12731d5e-3744-4eec-9659-aa4ab27090de)
* SLIKA 3 : prikaz kalendara rezervacija kojeg vidi vlasnik terena u Playtomic aplikaciji

Ova aplikacija im preko 4800 registriranih klubova te preko 1000000 aktivnih igrača mjesečno. U usporedbi s našom aplikacijom PlayPadel ima neke slične aspekte. To su na primjer mogućnost prijave kao igrač ili vlasnik terena, korištenje kalendara za otvaranje i prikaz zauzetih termina kod vlasnika terena, online rezervacija i plaćanje rezervacije kod igrača, organiziranje turnira za vlasnike terena, plaćanje članarine za vlasnike terena. Playtomic omogućava korištenje za više različitih sportova, dok se naša aplikacija koristi samo za padel. Playtomic ima više funkcionalnosti za vlasnike terena nego PlayPadel. Naša aplikacija omogućava samo osnovne funkcionalnosti objave terena (i njihovih termina)  i turnira. Playtomic također omogućava povezivanje korisnika, kako bi igrači mogli pronaći druge igrače njihove razine u blizini. Korisnici unutar aplikacije mogu komunicirati i slati poruke drugim korisnicima što znatno olakšava dogovaranje termina. To je jedna od opcija moguće nadogradnje PlayPadel aplikacije. Playtomic omogućava korisnicima ostavljanje recenzije za klubove koje su posjetili, dok PlayPadel dopušta igračima postavljanje komentara i slika na turnire. Također Playtomic je dostupan putem weba ali može se instalirati kao mobilna aplikacija za iOS ili Android, dok je našu PlayPadel aplikaciju moguće koristiti samo kao web aplikaciju.

# MOGUĆNOST PRILAGODBE RJEŠENJA

Naša aplikacija je fokusirana na padel, jedna od prilagodbi bi bilo proširenje na više sportova. Tada bi aplikacija imala veću bazu korisnika. Prvenstveno aplikaciju PlayPadel radimo na hrvatskom jeziku i planirana je za korištenje unutar Republike Hrvatske. Jedna od mogućnosti prilagodbe je korištenje aplikacije u drugim zemljama, što bi značilo da bi aplikacija morala podržavati više jezika.

# OPSEG PROJEKTNOG ZADATKA

U prvoj fazi projekta napravljena je specifikacija zahtjeva sustava, zahtjevi su podijeljeni na funkcionalne i nefunkcionalne (odnosno ostale) (vidi poglavlje 2. Analiza zahtjeva). Funkcionalni zahtjevi obuhvaćaju funkcionalnosti aplikacije kao što su prijava ili registracija korisnika, podjela na tipove korisnika itd. Nefunkcionalni zahtjevi se odnose na zahtjeve kao što su performanse, sigurnost i korisničko sučelje. Svi zahtjevi su popisani u obliku tablice gdje su osim samog zahtjeva navedeni ID, prioritet, izvor i kriterij prihvaćanja.

Nakon razrade funkcijskih zahtjeva napravljena je detaljna specifikacija sustava uz pomoć UML dijagrama.  To smo napravili uz pomoć obrazaca uporabe te sekvencijskih dijagrama (vidi poglavlje 3. Specifikacija zahtjeva sustava). Obrasci uporabe obrađeni su i navedeni za veliku većinu zahtjeva te prikazuju cjelokupno ponašanje sustava. Sekvencijski dijagrami su napravljeni za najvažnije i potencijalno problematične dijelove sustava.

Konačni koraci prve fazu su bili dizajniranje baze podataka naše aplikacije te odabir odgovarajuće arhitekture sustava (Vidi poglavlje 5.Arhitektura i dizajn sustava). Web aplikaciju smo odlučili napraviti uz pomoć Spring Boota i Reacta. Za vrijeme razvoja aplikacije odlučili smo koristiti in-memory h2 bazu. Za prvu fazu napravili smo funkcionalnosti kao što su prijava i registracija u sustav te podjela na korisničke role tako što se korisniku otvori odgovarajuća početna stranica s alatnom trakom ovisno je li prijavljen kao igrač, vlasnik terena ili administrator.

Druga faza projekta više se bavi implementacijom ostalih funkcionalnosti, u drugoj fazi projekta cijeli je sustav već pomno razrađen i organiziran kroz zahtjeve i dijagrame. Svi zahtjevi su u prvoj fazi pomno analizirani i obrađeni te se u drugoj fazi prenose u aplikaciju

# MOGUĆE NADOGRADNJE PROJEKTNOG ZADATKA

Naša aplikacija je za napravljena i zamišljena kao web-aplikacija, potencijalna nadogradnja je izrada mobilne aplikacije što bi igračima i vlasnicima omogućilo efikasnije korištenje platforme. Moguće nadogradnje mogu biti u vidu dodatnih funkcionalnosti kao na primjer Integracija neke vrste chata za igrače kako bi olakšali komunikaciju, prikaz statistike i analize za vlasnike terena gdje im se prikazuje ukupan broj rezervacija broj novih klijenata, broj otkazanih rezervacija i slično.  Sustav bi se mogao nadograditi tako da se igračima prikazuju prijedlozi terene i turnira u odnosu na njihove protekle rezervacije. Također bilo bi dobro uvesti neku vrstu ocjena terena kako bi igrači mogli pretraživati terene pomoću ocjena. Vlasnicima terena bi mogle biti omogućene dodatno plaćene opcije oglašavanja gdje za iznos, koji određuje administrator, mogu oglašavati svoje terene ili promocije koje bi se igračima pokazivale na početnoj stranici u obliku obavijesti/reklame.




