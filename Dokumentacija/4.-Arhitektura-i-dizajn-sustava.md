Za implementaciju smo odabrali arhitekturu klijent-poslužitelj. Takva arhitektura omogućava razdvajanje sustava na dva glavna podsustava – backend i frontend koji se mogu neovisno nadograđivati i razvijati jer imaju različite uloge. Frontend služi za klijentsku stranu aplikacije, dok backend upravlja bazom podataka i poslovnim logikom. Razdvajanje na više podsustava omogućava veću sigurnost sustava jer je klijentska strana odvojena od poslužiteljske strane koja sadrži osjetljive podatke u bazi. Za frontend (klijenstku stranu) smo koristili React koji omogućava komunikaciju s korisnikom kroz dinamičko grafičko sučelje. Za backend (poslužiteljsku stranu) smo se odlučili za Spring boot koji obrađuje korisničke zahtjeve, provodi poslovnu logiku te komunicira s bazom podataka. Kao inicijalno rješenje pri razvoju aplikacije, odabrali smo H2 bazu podataka koju ćemo u kasnijim fazama migrirati u PostgreSQL (više o tome u podnaslovu „BAZA PODATAKA“). Budući da smo koristili JPA, koji mapira objekte(entitete) u aplikaciji u relacijsku bazu podataka, migriranje i prebacivanje podataka nije složen proces.

Klijentu se prikazuje sučelje koje prikazuje odgovarajuće podatke dobivene s poslužiteljske strane, te se od tamo, nazad na poslužitelj, šalju zahtjevi za izmjenu podataka. Svi zahtjevi se šalju putem HTTP(S) protokola. Za autentifikaciju i autorizaciju korisnika koristi se OAuth2 protokol. U ostalim zahtjevima koristi se HTTP protokol sa standardnim metodama kao što su : GET, POST, DELETE itd. Budući da naša aplikacija omogućava plaćanje unutar same aplikacije (za to koristimo vanjski servis PayPal), servis mora koristiti HTTPS protokol. Spring boot obuhvaća „service“ komponentu jer se tamo validiraju podaci, te kontroler komponentu kojom obrađuje zahtjeve te nazad, na klijentsku stranu, šalje podatke u json formatu.

> ![Snimka zaslona 2024-11-12 174519](https://github.com/user-attachments/assets/df926a71-62ba-422f-9042-0eef88a5d222)

* Slika arhitekture: Klijent komunicira s WEB-preglednika putem HTTP(S) zahtjeva. WEB-preglednik zatim korisničke zahtjeve prosljeđuje na WEB-poslužitelj. Glavni dio poslužiteljske strane je poslovna logika s kojom se obrađuju zahtjevi. Poslovna logika putem SQL upita dohvaća i sprema podatke u bazu, također komunicira s vanjskim API-jima kao što su Google kalendar i PayPal. Jednom kada se zahtjev obradi podaci se šalju nazad na WEB-poslužitelj koji ih dalje prosljeđuje na WEB-preglednik, odnosno ti podaci se na WEB-pregledniku prikazuju korisniku u HTML formatu, uređenom uz pomoć CSS-a.


# Baza podataka

Za razvoj i testiranje ove aplikacije odlučili smo se za korištenje H2 in-memory baze podataka. H2 je relacijska baza podataka koje je popularna u razvoju aplikacija zbog jednostavne implementacije i zauzimanja malo prostora. In-memory značajka ove baze pogodna je za testiranje jer su podaci pohranjeni isključivo na RAM-u i ne pohranjuju se direktno na disk, to omogućuje brzo postavljanje, a time i uništavanje baze. Koristili smo JPA kako bi integrirali aplikacijske entitete u bazu podataka. Kasnije, kao produkcijsku bazu podataka, odabrali smo PostgreSQL bazu. Ova baza je jedna od popularnijih u industriji zbog pouzdanosti, sigurnosti i dobrih performansi. PostgreSQL, za razliku od H2 baze, nije in-memory već svi podaci ostaju pohranjeni na disku. Budući da obje baze koriste iste SQL upite, migracija s jedne na drugu ovisi samo o migraciji entiteta. S obzirom da se koristi JPA koji mapira entitete u aplikaciji u bazu, može to napraviti za obje baze.
Obje baze su po vrsti relacijske baze podataka, što znači da se podaci pohranjuju u tablice koje su međusobno povezane ključevima. Naša baza se sastoji od sljedećih tablica (entiteta) koje su pomnije objašnjene u idućem podnaslovu:
* KORISNIK
* IGRAČ
*	VLASNIK TERENA 
*	ADMINISTRATOR
*	ČLANSTVO
*	TEREN
*	TURNIR
*	SLIKETEREN
*	SLIKETURNIR
*	KOMENTAR
*	PRIJAVATURNIR
*	REZERVACIJA


## Opis tablica


### Korisnik
Tablica korisnik prikazuje sve korisnike (bilo kojeg tipa, administrator, vlasnik terena ili igrač) preko jedinstvenog identifikatora (primarni ključ), e-maila, koji također mora biti jedinstven (odnosno ne mogu postojati 2 korisnika s istom e-mail adresom). Zadnji atribut u tablici je tip korisnika koji može biti administrator, vlasnik terena i igrač.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik      | INT                  | Jedinstveni identifikator (primarni ključ) |
| e-mail                | VARCHAR(n)                    | e-mail adresa korisnika(unique)              |
| tip                | VARCHAR(n)                    | tip korisnika (igrač, administrator ili vlasnik terena)               |

### Igrač
Igrač je podtip korisnika. U tablici se nalazi atribut IDKorisnik koji je isti kao i u tablici Korisnik. Uz igrača se još vežu ime, prezime i broj telefona (Atributi: ImeIgrac, PrezimeIgrac, BrojTel). Primarni ključ je IDKorisnik koji se nasljeđuje iz tablice Korisnik. Broj telefona bi također trebao biti jedinstven, odnosno jedan broj telefona ne bi smio biti vezan uz više igrača, te broj telefona bi trebao imati ograničenje na određen broj znamenki.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik     | INT                  | Jedinstveni identifikator (Foreign key references Korisnik(IDKorisnik), primarni ključ |
| ImeIgrac               | VARCHAR(n)                      | ime igrača                |
| PrezimeIgrac               | VARCHAR(n)                     | prezime igrača                |
| BrojTel                | VARCHAR(20)                      | broj telefona igrača               |

### Vlasnik terena
Vlasnik terena je također podtip korisnika. Tablica Vlasnik Terena sadrži atribute IDKorisnik, NazivVlasnik, lokacija, BrojTel. Dakle, uz svakog vlasnika terena vežemo jedinstveni identifikator koji se nasljeđuje iz tablice Korisnik, naziv kluba vlasnika terena, lokacija gdje su tereni bazirani te kontakt telefon vlasnika (odnosno kluba). Broj telefona bi, kao i u tablici Igrač, trebao biti jedinstven odnosno da se ne može dogoditi da više vlasnika terena imaju jednaki broj telefona.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik     | INT                  | Jedinstveni identifikator (Foreign key references Korisnik(IDKorisnik), primarni ključ |
| NazivVlasnik               | VARCHAR(n)                      | naziv kluba vlasnika terena              |
| Lokacija                | VARCHAR(n)                     | mjesto gdje je baziran vlasnik terena               |
| BrojTel                | VARCHAR(20)                      | broj telefona vlasnika terena              |

### Administrator
Administrator je zadnji podtip Korisnika. Atributi koji se vežu uz administratora su IDKorisnik, koji se kao i u prošle dvije tablice dobiva iz tablice Korinsik, te cijenaClanarine koju administrator postavlja. U našem slučaju tablica administrator će imati jedan redak jer će postojati samo jedan korisnik tipa administrator. Sustavu nije dopušteno registrirati novog korisnika tog tipa. 

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik     | INT                  | Jedinstveni identifikator (Foreign key references Korisnik(IDKorisnik), primarni ključ |
| cijenaClanarine               | FLOAT                      | cijena koju je administrator postavio kao cijenu članarine               |


### Članstvo
Vlasnici terena se obvezuju plaćati godišnju članarinu, iznos članarine je postavio administrator. Tablica se sastoji od atributa vezanih uz plaćanje, u jednom retku su zapisani id vlasnika koji je platio/treba platiti članarinu. Ukoliko je vlasnik platio članarinu za tekuću godinu, u DatumIsteka se zapisuje datum do kada članarina vrijedi (datum plaćanja + 1 godina), također se zapisuje način plaćanja (PayPal ili kreditna kartica) i iznos koji je vlasnik platio. U slučaju da se vlasnik prvi put prijavljuje u sustav ili vlasniku istekne članarina (trenutni datum je veći od datuma isteka za najnoviji zapis u tablici s tim Id-jem vlasnika), u tablici se kreira novi redak s id-jem vlasnika i ostalim poljima jednakim NULL (ako postoji takav redak u tablici, aplikacija traži od vlasnika da plati članarinu). Primarni ključ ove tablice čine IDKorisnik (odnosno ID vlasnika terena) koji se nasljeđuje iz tablice VlasnikTerena te datuma isteka članarine.

| Atribut         | Tip podatka          | Opis varijable |
| :-------------  |:---------------------|:-----          |
| id    | INT                  | Jedinstveni identifikator (Foreign key references VlasnikTerena(IDKorisnik), primarni ključ + DatumIsteka)  |
| datumIsteka              | DATE                     | datum kada je vlasnik platio članarinu (primarni ključ + IDKorisnik)               |
| nacinPlacanja               | VARCHAR(n)                    | način kako je vlasnik platio članarinu (PayPal ili kreditna kartica)            |
| iznos                | FLOAT                      | iznos koji je vlasnik platio                |

### Teren
Teren je relacija koja prikazuje sve terene u sustavu. Sastoji se od atributa IDKorisnik (nasljeđuje je se iz tabice Vlasnik Terena), IDTeren koji je jedinstveni identifikator terena u sustavu (primarni ključ), tip terena, naziv terena, lokaciju terena te id slike terena koji je jedinstveni identifikator slike iz tablice SlikaTeren. IDKorisnik označava id vlasnika kojem taj teren pripada.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik      | INT                  | Jedinstveni identifikator (Foreign key references VlasnikTerena(IDKorisnik)) |
| IDTeren            |INT                      | Jedinstveni identifikator (primarni ključ)               |
| TipTeren                | VARCHAR(n)                     | tip terena (unutarnji/vanjski)                |
| NazivTeren               | VARCHAR(n)                     | naziv terena              |
| Lokacija              | VARCHAR(n)                     | lokacija terena             |

### Turnir
U tablici turnir nalaze se atributi: IDKorinsik koji označava id vlasnika terena koji organizira turnir, IDTurnir koji označava jedinstveni identifikator turnira, ujedno i primarni ključ, LokacijaTurnir označava mjesto održavanja turnira, DatumTurnir označava datum održavanja, Nagrade i opis. Ako je turnir otvoren, datum mora biti veći od trenutnog datuma, isto tako ako je zatvoren(završen) datum mora biti manji od trenutnog datuma.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik     | INT                  | Jedinstveni identifikator (Foreign key references VlasnikTerena(IDKorisnik)) |
| IDTurnir            |INT                      | Jedinstveni identifikator (primarni ključ)               |
| LokacijaTurnir                | VARCHAR(n)                     | lokacija turnira              |
| NazivTurnir              | VARCHAR(n)                     | naziv turnira              |
| DatumTurnir                | DATE                    | Datum turnira                |
| Nagrade              | FLoat[]                    | nagrade turnira                |
| Opis                | string                   | opis turnira                |

### SlikeTeren
Tablica SlikeTeren popisuje sve slike terena. Jedan redak sadrži zapis o terenu u obliku jedinstvenog identifikatora terena, jedinstveni identifikator slike(primarni ključ) te podatke o slici u binarnom formatu.

| Atribut         | Tip podatka          | Opis varijable |
| :-------------  |:---------------------|:-----          |
| IDTeren            |INT                      | Jedinstveni identifikator (Foreign key references Teren(IDTeren)            |
| IDSlika                | INT                     | Jedinstveni identifikator slike terena (primarni ključ)               |
| Slika               | BLOB                    | slika u binarnom formatu               |

### SlikeTurnir
Tablica Slike turnir sadrži podatke o slikama turnira: IDKorisnik (id korisnika koji je postavio sliku, to može biti igrač ili vlasnik terena), IDTurnir(id turnira uz koji se veže ta slika), IDSlika (jedinstveni identifikator slike, primarni ključ), Slika (slika zapisana u binarnom formatu)

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik      | INT                  | Jedinstveni identifikator (Foreign key references Korisnik(IDKorisnik)) |
| IDTurnir            |INT                      | Jedinstveni identifikator (Foreign key references Turnir(IDTurnir))            |
| IDSlika                | INT                     | Jedinstveni identifikator slike turnira (primarni ključ)               |
| Slika               | BLOB                    | slika u binarnom formatu               |

### Komentar
Igrači mogu postavljati komentare na turnire. Komentari se spremaju u tablicu Komentar tako da se spremi IDKorisnik (id igrača koji je postavio komentar) IDTurnir (id turnira za koji se taj komentar veže), IDKomentar (jednistveni identifikator komentara, primarni ključ) te sam tekst komentara.
| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik     | INT                  | Jedinstveni identifikator (Foreign key references Igrač(IDKorisnik)) |
| IDTurnir            |INT                      | Jedinstveni identifikator (Foreign key references Turnir(IDTurnir))            |
| IDKomentar                | INT                     | Jedinstveni identifikator komentara (primarni ključ)               |
| tekst              | string                   | tekst komentara              |

### PrijavaTurnir
Svaka prijava na turnir se sprema u bazu u obliku retka tablice PrijavaTurnir tako da se zapiše IDKorisnik (id igrača koji se želi prijaviti na turnir), IDTurnir (id turnira na koji se igrač prijavljuje), IDPrijava (jedinstveni identifikator prijave, primarni ključ), StatusPrijava (podatak o tome je li prijava odobrena, odbijena ili čeka vlasnika koji organizira dotični turnir da prihvati/odbije igrača).

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik      | INT                  | Jedinstveni identifikator (Foreign key references Igrač(IDKorisnik), Unique(IDKorisnik,IDTurnir) |
| IDTurnir            |INT                      | Jedinstveni identifikator (Foreign key references Turnir(IDTurnir), Unique(IDKorisnik,IDTurnir))           |
| IDPrijava               | INT                     | Jedinstveni identifikator prijave na turnir (primarni ključ)               |
| StatusPrijava            | VARCHAR(n)                    | status prijave (prihvaćena, odbijena, na čekanju)               |


### Rezervacija
Kada igrač rezervira termin, u tablicu se spremaju sljedeći podaci: IDKorisnik (id igrača koji je napravio rezervaciju), IDTeren(id terena za koji je rezervacija), DatumRezervacije (datum i vrijeme rezervacije).Igrač može otkazati rezervaciju do 24h prije samog termina.

| Atribut         | Tip podatka          | Opis varijable |
| :-------------  |:---------------------|:-----          |
| IDKorisnik      | INT                  | Jedinstveni identifikator (Foreign key references Korisnik(IDKorisnik)) |
| IDTeren           | INT                     | jedinstveni identifikator (Foreign key references Teren(IDTeren)            |
| vrijeme          | Timestamp                   | datum i vrijeme rezervacije             |



























## Dijagram baze podataka

![Snimka zaslona 2025-01-24 123047](https://github.com/user-attachments/assets/aaaf8777-0fd7-439d-9278-f86c94f97e75)


* Slika relacijske sheme baze podataka: sljedeća slika pokazuje sve relacije u bazi podataka (sve su opisane u prethodnom podnaslovu) i njihovu povezanost. Za svaku tablicu navedeni s atributi te primarni i strani ključevi. Relacija korisnik, grana se u tri podtipa (Igrač, VlasnikTerena i Administrator), svaki od njih ima atribut IDKorisnik, referenciran iz tablice Korisnik, kao primarni ključ. Vlasnik terena je povezan s tablicama Članstvo, Teren, Turnir. Te tri tablice vezane su uz funkcionalnosti koje se vežu uz vlasnika terena, on može dodati teren, dodati turnir, mijenjati podatke o terenu i turniru, platiti članstvo itd. S tablicom teren povezana je tablica SlikeTeren. Svaki teren ima sliku, ona je spremljena u tablicu SlikeTeren. S terenom je povezana tablica Rezervacija, u koju se zapisuju podaci o rezervaciji pojedinog termina. Termin može rezervirati igrač, pa je tako tablica Igrač povezana s tablicom Rezervacija. Igrač je osim toga povezan i s tablicama Komentar i PrijavaTurnir. Te tablice (Komentar, PrijavaTurnir, SlikaTurnir) povezane su i s tablicom Turnir. Igrač i vlasnik mogu objavljivati slike turnira pa je tablica SlikeTurnir povezana s tablicama Korisnik i Turnir.



## Dijagram razreda

Na priloženim slikama koje slijede su prikazani dijagrami razreda, izgenerirani iz našeg stvarnog koda. Budući da se kod sastoji od mnoštva klasa i njihovih međusobnih odnosa, dijagram koji ih sve obuhvaća bio bi previše nepregledan i neuredan. Zbog veće jasnoće smo odlučili dijagram razdvojiti na nekoliko logičkih poddijelova. Prva slika prikazuje sve razrede kotrolera, kontroler vraća podatke koji su potrebni na frontend dijelu aplikacije. Svaki je povezan sa s jedinom ili više servisnih klasa (Service) u kojima su definirane funkcije koje obrađuju zahtjeve te upravljanje podacima u bazi. Za interakciju s bazom se koriste repository klase koje implementiraju (extend veza) JPARepository (prikazano na drugoj slici). Na trećoj slici su prikazani razredi domena odnosno razredi koji su preslika baze podataka. U njima se modelira struktura podataka prikazana u bazi podataka. 

![ppadel-spring333 umlcd](https://github.com/user-attachments/assets/ace93ca8-1a37-42e1-8afd-5c787cfaa44d)
* Slika prikazuje sve razrede kontrolera koji su glavni za komunikaciju s frontend dijelom, u njima se nalaze metode kojima se obrađuju korisnički zahtjevi. Kontroler prima korisnicki zahtjev, validira ga te poziva odgovarajuću metodu iz servisnih klasa (Service) te na kraju šalje odgovor korisniku.
  

![dao3 umlcd](https://github.com/user-attachments/assets/0f493b43-a081-4c2f-9b67-c871413baf32)
* Slika prikazuje Repository razrede koji implementiraju sučelje JPARepository koje omogućava osnovne operacije za upravljanje entitetima u bazi podataka. 


![ppadel-spring5 umlcd](https://github.com/user-attachments/assets/d31ac59b-746b-40ae-9eaa-ef869c9e69bf)
* Slika prikazuje model(domain) dio arhitekture, odnosno razrede koji preslikavaju strukturu baze podataka. U njima su definirane get i set metode za dohvaćanje i pohranjivanje podataka iz baze. Svaki od tih razreda predstavlja tablicu u bazi podataka, atributi razreda odgovaraju stupcima u bazi. Vidljive su i veze između tih razreda, na primjer razred Korisnik ima tri podtipa: Igrac, Vlasnik i Administrator. Vlasnik može imati više terena i turnira, svaki teren ima jednu sliku, svaki turnir može imati više komentara i slika koje postavlja jedan Igrac ili Vlasnik. Igrac se može prijavljivati na Turnire, PrijavaTurnir je stoga povezana s jednim Turnirom i jednim Igracem, a Igrac može imati više prijava, isto kao i Turnir. Korisnik može rezervirati termin za teren, Rezrevacija je spojena s Korisnikom i Terenom.


# Dijagram stanja

![image](https://github.com/user-attachments/assets/14d82986-68ab-4c10-ac64-9150c3ba819b)
* Ovaj dijagram stanja prikazuje proces rezervacije terena

![image](https://github.com/user-attachments/assets/dc87f07e-8037-4514-8a94-c0a313b910d2)
* Dijagram stanja za upravljanje turnirima

# Dijagram aktivnosti

![image](https://github.com/user-attachments/assets/ad78a32a-c360-4bc5-8c67-6ef017f4e55b)
* Dijagram aktivnosti prikazuje neke ključne funkcionalnosti aplikacije: prijava, registracija, upravljanje turnirima, pregled   termina, itd.

