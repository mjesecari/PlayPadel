Ovo poglavlje treba opissti provedena ispitivanja implementiranih
funkcionalnosti na razini komponenti i sustava. Fokus je na odabiru i
izvedbi ispitnih slučajeva koji obuhvaćaju redovne, rubne uvjete i
testiranje grešaka, kao i upotrebu odgovarajućih alata za provedbu
testiranja.

# **Ispitivanje komponenti**


Cilj ispitivanja komponenti je provjera osnovnih funkcionalnosti
implementiranih u razredima sustava. Ovdje je potrebno izolirati svaku
komponentu kako bi se testirala njezina ispravnost i reakcija na
različite scenarije.

**Zadaci:**

1.  Razviti minimalno **6 ispitnih slučajeva** koji obuhvaćaju:

    - **Redovne slučajeve**: testiranje uobičajenog ponašanja
      funkcionalnosti.

    - **Rubne uvjete**: provjera ulaznih podataka na granici valjanosti.

    - **Izazivanje pogreške (exception throwing)**: testiranje reakcije
      na iznimke.

    - **Nepostojeće funkcionalnosti**: provjera reakcije na poziv
      neimplementirane funkcionalnosti.

**Struktura ispitivanja:**

Za svaki ispitni slučaj potrebno je:

1.  Opišite funkcionalnost koju testirate (npr. dodavanje korisnika,
    validacija podataka).

2.  Navedite ispitni slučaj:

    - Ulazne podatke.

    - Očekivane rezultate.

    - Dobivene rezultate (prolaz/pad ispitivanja).

3.  Opišite postupak prvođenja ispitivanja

4.  U Gitu moraju biti dostupni izvorni kodovi ispitnih slučajeva.


# **Ispitivanje sustava **

Cilj ispitivanja sustava je testiranje ponašanja cijelog sustava u
uvjetima stvarnog korištenja, uz posebnu pažnju na međusobnu povezanost
svih komponenti. Ispitivanje treba obuhvatiti sve aspekte sustava i
njegovu interakciju s korisnicima.

**Zadaci:**

Razviti minimalno **4 ispitna slučaja** koji obuhvaćaju:

- **Redovne slučajeve**: očekivano ponašanje sustava.

- **Rubne uvjete**: reakcija sustava na granične ulaze.

- **Poziv nepostojećih funkcionalnosti**: testiranje kako sustav reagira
  na neimplementirane ili neispravne funkcije.

**Struktura ispitnih slučajeva za Selenium:**

1.  **Ulazi**:

    - Konkretni podaci koji se unose u sustav (npr. korisničko ime i
      lozinka za prijavu).

    - Simulacija korisničkih akcija (klikanje, unos teksta, navigacija).

2.  **Koraci ispitivanja**:

    - Npr. Detaljan opis koraka koje Selenium izvršava:

      1.  Otvoriti aplikaciju u pregledniku.

      2.  Unijeti podatke u formu.

      3.  Kliknuti na gumb za potvrdu.

      4.  Verificirati očekivane rezultate (npr. prijava uspješna).

3.  **Očekivani izlaz**:

    - Očekivani rezultat ispitivanja (npr. korisnik preusmjeren na
      početnu stranicu nakon prijave).

4.  **Dobiveni izlaz**:

    - Priložiti logove, screenshotove ili izvještaje s generiranim
      rezultatima (npr. iz JUnit-a ili Selenija).

**Alati za ispitivanje sustava:**

- **Selenium IDE** ili prikladan obzirom na vaše razvojno okruženje:

  - Jednostavan alat za snimanje korisničkih akcija u pregledniku i
    automatsko ponavljanje testova.

  - Preporučuje se za osnovne ispitne slučajeve.

- **Selenium WebDriver**:

  - Omogućuje pisanje naprednih testova u različitim programskim
    jezicima (Java, Python, C#).

  - Preporučuje se za složenije testove, koji zahtijevaju detaljno
    prilagodbu i automatizaciju.

**Primjeri ispitivanjasa Seleniumom:**

1.  **Formular za prijavu**:
> u dokumentaciji obavezna su specifičnija ispitivanja vaše aplikacije!
    - **Ulaz**: Korisničko ime = "user@fer.ugnz.hr", Lozinka =
      "password123".

    - **Koraci**:

      1.  Otvoriti aplikaciju.

      2.  Unijeti korisničko ime i lozinku.

      3.  Kliknuti na "Prijava".

      4.  Provjeriti je li korisnik preusmjeren na početnu stranicu.

    - **Očekivani izlaz**: "Prijava uspješna."

2.  **Rubni uvjet – nevažeća lozinka**:

    - **Ulaz**: Korisničko ime = "user@example.com", Lozinka =
      "malimedo".

    - **Koraci**:

      1.  Unijeti podatke u formu za prijavu.

      2.  Kliknuti na "Prijava".

      3.  Provjeriti je li prikazana poruka o grešci.

    - **Očekivani izlaz**: "Pogrešno korisničko ime ili lozinka."


**Prezentacija rezultata**

Za oba tipa ispitivanja (komponenti i sustava) potrebno je:

- Jasno dokumentirati ulaze, korake, očekivane i dobivene rezultate.

- Priložiti slike ekrana, logove ili izvješća generirana alatima (npr.
  JUnit ili Selenium).

- Detaljno opisati ponašanje sustava, posebno u rubnim uvjetima.

- Navesti broj otkrivenih grešaka!
