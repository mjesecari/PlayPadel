# Korištene tehnologije i alati
Za razvoj klijentskog dijela aplikacije korišten je React verzije 18.3., najpopularnija biblioteka JavaScripta korištena za izradu klijentskog dijela. React omogućuje stvaranje komponenti koje se mogu ponovno koristiti, što stvara dojam čišćeg i učinkovitijeg koda. Za stiliziranje se koristi tailwind css i autoprefixer. JavaScript korišten u izradi aplikacije je verzije ES6.
za razvoj serverskog dijela aplikacije korištena je Java verzije 21 u kombinaciji sa Spring Bootom verzije 3.3.5. Spring Boot jedno je od najraširenijih komponenti serverskog dijela aplikacije na internetu te svojom jasnom sintaksom i jednostavnim importima i širokom bazom korisnika pruža jednostavno korištenje za početnike. Za registraciju korisnika u aplikaciju korišten je Open Authorization 2.0 standard. Za vrijeme implementacije i testiranja korištena je H2 privremena baza zbog svoje jednostavnosti i lakoga pristupa podacima putem preglednika.
Uređivači teksta te IDE-ovi korišteni za razvoj aplikacije su Visual Studio Code te IntelliJ, a za verzioniranje korišten je Git.
Ispitivanje sustava provedeno je s pomoću Seleniuma 4.0, a ispitivanje komponenata s pomoću JUnit-a.
Za postavljanje na javnu domenu, pokrenuta su 4 procesa na RaspberryPi računalu na kućnoj mreži. Mreža je dostupna s pomoću besplatne dinamične dns usluge 'duckdns' na adresi playpadel.netwwork.duckdns.org. Klijentska strana aplikacije stavljena je u nekolicinu datoteka i poslužuje se kao statička datoteka kroz nginx (v1.18.0). Nginx također obnavlja ssl certifikate i služi kao reverse proxy, preusmjeravajući sve zahtjeve koji počinju s /api na port 8080. Na portu 8080 je s pomoću Mavena (v6.1.21) i Jave 21 pokrenut Spring projekt koji je vezan s bazom PostgreSQL (v13.18) na portu 5432.
