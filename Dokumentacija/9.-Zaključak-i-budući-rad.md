# Zaključak i budući rad
Izrada aplikacije PlayPadel pokazala se kao izazovan i složen zadatak, zahtjevniji nego što smo u početku očekivali. S obzirom na to da nitko od članova tima ranije nije radio na razvoju ovako kompleksne aplikacije, programski dio na početku projekta bio je značajan izazov. Unatoč tome, većina članova tima brzo se prilagodila svojim zadacima i radnim alatima.
Najveći izazov projekta bio je timski rad, gdje tim kao cjelina nije funkcionirao optimalno. Dok su neki članovi uspješno i na vrijeme obavljali svoje zadatke, drugi su kasnili s izvršenjem ili ih nisu u potpunosti dovršili. Ovo iskustvo ukazuje na važnost bolje organizacije i raspodjele zadataka za buduće projekte, kao i na potrebu za učinkovitijom komunikacijom unutar tima.
Zbog poteškoća u timskoj dinamici, nismo uspjeli implementirati sve predviđene funkcionalnosti. Opseg zadatka bio bi primjeren pod uvjetom da svih sedam članova tima ravnopravno doprinosi i redovito izvršava svoje obveze, no u našem slučaju zadatak se pokazao prevelikim.
Ipak, uspjeli smo implementirati većinu ključnih funkcionalnosti za različite korisničke uloge:
*	Vlasnik terena: Većina funkcionalnosti je dovršena, vlasnik terena može dodavati terene i turnire, te iste uređivati i brisati. Također može platiti godišnju članarinu putem PayPala(integrirano uz pomoć PayPalovog sandboxa za developere). Nedostaju mogućnosti objavljivanja rezultata turnira te postavljanja prilagođenih termina za terene (sada su termini fiksni od 8:00 do 20:00).
*	Igrač: Mogu rezervirati termin za dostupne terene te pretraživati turnire, prijavljivati se na njih te vidjeti informacije o turnirima u kojima su sudjelovali (Mogu postaviti sliku i/ili komentar). Igrači također mogu otkazati rezervaciju, ali nedostaje provjera je li otkazivanje do 24h prije. Nedostaju funkcionalnosti plaćanja rezerviranog termina i direktne pretplate na turnir. Trenutačno smatramo da je igrač pretplaćen ako ima potvrđenu prijavu na turnir i prima obavijesti putem e-maila. Također nismo uspjeli povezati termine i rezervaciju s google kalendarom.
*	Administrator: Za administratora su napravljene sve funkcionalnosti, može pregledavati korisnike, dodavati i brisati korisnike, te mijenjati korisničke podatke.
*	Vlasnici i Igrači mogu mijenjati vlastite podatke.

Za budući rad prioritet je implementirati sve preostale funkcionalnosti, kao i unaprijediti aplikaciju dodatnim značajkama poput mogućnosti promjene jezika stranice, integracije karata za prikaz lokacije (npr. Google Maps) i slično.

Sveukupno, ostvarivanje projektnih ciljeva pokazalo se zahtjevnim, kako u pogledu tehničke implementacije, tako i u pogledu timskog rada, komunikacije i vremenskog upravljanja. Iako projekt nije u potpunosti dovršen prema zahtjevima, zadovoljni smo postignutim dijelovima te smatramo da stečeno iskustvo predstavlja vrijednu osnovu za buduće projekte.

